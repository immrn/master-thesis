FreeOTP Plus jako fork FreeOTP nabízí stejnou funkcionalitu, kterou poskytuje RedHat s následujícím vylepšením:

* Export nastavení na Disk Google nebo jiné poskytovatele dokumentů
* Import nastavení z Disku Google nebo jiných poskytovatelů dokumentů
* Spousta zlepšení stability
* Podpora oprávnění Android 6.0.
* Vylepšené uživatelské rozhraní s Material Design a podporou tmavého motivu
* Vyhledávací lišta pro hledání tokenu
* Poskytnutí více podrobností o tokenu pro lepší interoperabilitu s jinými aplikacemi
* Využití moderního hardware fotoaparátu k rychlejšímu skenování QR kódu
* Možnost vyžadovat biometrické / PIN ověření pro spuštění aplikace
* Heuristická offline ikona pro tokeny více než 250 webů.
* Další nastavení pro přizpůsobení funkcí aplikace

FreeOTP je aplikace pro dvoufaktorovou autentizaci (2FA) pro systémy využívající protokoly jednorázového hesla (OTP).
Tokeny lze snadno přidat naskenováním QR kódu nebo ručním zadáním konfigurace tokenu.

FreeOTP implementuje otevřené standardy. To znamená, že není nutná žádná proprietární komponenta na straně serveru:
použijte jakoukoli komponentu na straně serveru, která implementuje tyto standardy – například FreeIPA, která používá TOTP.
Jakákoli implementace v souladu se standardy bude fungovat.
V současné době poskytuje FreeOTP implementace HOTP (RFC 4226) a TOTP (RFC 6238).
